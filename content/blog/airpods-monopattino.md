---
title: "Quali AirPods usare sul monopattino elettrico"
date: 2021-03-07T08:30:28+02:00
draft: false
author: "Claudio Stoduto"
description: "Uso praticamente tutti i giorni il mio Ninebot G30 Max ed ho avuto un serio problema con le AirPods."
categories: ["Tecnologia"]
url: /airpods-monopattino/
featuredImage: "https://res.cloudinary.com/claudiostoduto/image/upload/v1615103710/dx6gfsvjtwghntrcuby8.jpg"
tags: [cuffie Bluetooth monopattino elettrico, accessori monopattino elettrico, monopattino elettrico, AirPods monopattino elettrico, AirPods Pro vs AirPods 2, AirPods]
lua:
  image:
    url: "https://res.cloudinary.com/claudiostoduto/image/upload/v1615103710/dx6gfsvjtwghntrcuby8.jpg"
    width: 700
    height: 700
---

## Uso praticamente tutti i giorni il mio Ninebot G30 Max ed ho avuto un serio problema con le 

![](https://res.cloudinary.com/claudiostoduto/image/upload/v1615103710/dx6gfsvjtwghntrcuby8.jpg)

Ormai posso dire che in città difficilmente mi sposto se non con il mio monopattino elettrico, il **Ninebot G30 Max**. Sono felicissimo del prodotto e della comodità generale per la tipologia di fisico che ho rispetto al vecchio ES1. Non voglio parlarvi di lui, ma di un accessorio che ormai quasi tutti abbiamo sempre addosso e di cui difficilmente possiamo fare a meno: le **AirPods**.

Vi starete chiedendo che cosa c’entrano le cuffie Bluetooth di Apple con un monopattino. Beh semplicemente guardate in giro qualcuno sopra tale mezzo, cosa ha alle orecchie? Per un buon 80% vedrete l’ormai iconico accessorio bianco. C'entrano perché sono l'unico strumento che ci permette di rimanere "connessi" con il mondo in quelle fasi in cui guidiamo.

**Avendo sia le AirPods di seconda generazione che le Pro, in questi mesi ho provato a vedere quale delle due fosse più consona per il mio utilizzo alla guida.** 

Partiamo dalle **2**, le mie preferite in assoluto. Loro stanno lì e non si muovono. Sono perfette per il mio orecchio e non mi sono mai cadute strada facendo. Dopo la configurazione dal menù delle impostazioni, rispondere alle chiamate con un tap è molto più comodo del dover *strizzare* come sulle Pro. Non ho bisogno di funzioni extra come la modalità trasparenza e simili, sto guidando per cui al limite devo rispondere al telefono.

Passando invece alle **Pro**, inizialmente erano le predilette salvo poi cadere. Lo dico in tutti i senti. Non mi sono mai cadute a terra le AirPods Pro se non quando ero in monopattino. A Torino ci sono tantissimi bellissimi *sanpietrini* che ci regalano un costante movimento balbettante alla guida di auto, bici o monopattini. Ecco, nel tragitto che faccio sempre io ve ne sono una marea. Costantemente davanti al duomo mi cadeva la cuffia. Sempre. Allora frena e torna indietro, cercando di non imprecare contro niente e nessuno. 

![](https://res.cloudinary.com/claudiostoduto/image/upload/v1615103771/bpvfkjkdt1sritg78uqs.jpg)

Si capisce da sé come **per me la scelta cada in maniera naturale sulle AirPods 2**. La motivazione è legata alla conformazione del mio orecchio ed alla comodità del prodotto in generale in questo specifico uso. 

Aggiungo due note o meglio due **consigli**. 

Il primo riguarda quale cuffia utilizzare. Io scelgo la **sinistra** perché con la mano destra comandate l'acceleratore per tanto, a meno che non abbiate inserito il cruise control, rischiate di fermarvi. Il secondo è, come avete capito visto che ne ho parlato solo e sempre al singolare, di utilizzare solo una cuffia e mai tutte due. Evitate di isolarvi, anche se siete su piste ciclabili. Purtroppo il mondo non è ancora pronto ed è pieno di idioti al volante che spesso rischiano di farci male.

E voi? Fatemi sapere la vostra!

<hr />
<p style="text-align: center;"><em>Perch&eacute; non ci sono i <strong>commenti?</strong> Semplice, se vuoi scrivermi qualcosa in merito a questo articolo contattami su&nbsp;<a href="Https://t.me/claudiostoduto">Telegram</a> o <a href="Http://www.twitter.com/claudiostoduto">Twitter</a>.</em></p>
<hr />
 
<p style="text-align: center;">Iscriviti alla mia <strong>newsletter</strong> <strong>settimanale</strong>&nbsp;<strong>gratuita</strong>, serve solo la tua email</p>

 <form style="border:1px solid #ccc;padding:3px;text-align:center;" action="https://tinyletter.com/claudiostoduto" method="post" target="popupwindow" onsubmit="window.open('https://tinyletter.com/claudiostoduto', 'popupwindow', 'scrollbars=yes,width=800,height=600');return true"><p><label for="tlemail">Inserisci il tuo indirizzo email:</label></p><p><input type="text" style="width:140px" name="email" id="tlemail" /></p><input type="hidden" value="1" name="embed"/><input type="submit" value="Iscriviti" /><p><a href="https://claudiostoduto.com" target="_blank">by Claudio Stoduto</a></p></form>