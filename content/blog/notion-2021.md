---
title: "Ho provato ad usare Notion"
date: 2021-01-25T09:00:28+02:00
draft: false
author: "Claudio Stoduto"
description: "Notion è una delle applicazioni più utilizzate in ambito produttivo. L'ho provata e non mi ha lasciato nulla di positivo, purtroppo."
categories: ["Tecnologia"]
url: /notion-2021/
featuredImage: "https://res.cloudinary.com/claudiostoduto/image/upload/v1611560282/1593622721__-What-is-Notion-software-worth-The-opinion-of.png"
tags: [notion, notion italia, perché usare notion, perché non usare notion]
lua:
  image:
    url: "https://res.cloudinary.com/claudiostoduto/image/upload/v1611560282/1593622721__-What-is-Notion-software-worth-The-opinion-of.png"
    width: 100%
    height: 100%
---
## Notion è una delle applicazioni più utilizzate in ambito produttivo. L'ho provata e non mi ha lasciato nulla di positivo, purtroppo.

![](https://res.cloudinary.com/claudiostoduto/image/upload/v1611560282/1593622721__-What-is-Notion-software-worth-The-opinion-of.png)

Mi sono voluto ributtare nel mondo delle **applicazioni** legate alla **produttività** dopo esserne uscito qualche anno fa. Era letteralmente alla ricerca del miglior software per la gestione delle note o la creazione dei task. Passavo giornate intere fra **IFTTT** e **Zapier** sincronizzando mille servizi fra di loro. Morale della favola? Avendo un ecosistema basato sul mondo **Apple**, ho ripiegato su **Note** e **Promemoria** della società di Cupertino. Questo anche grazie all'enorme salto in avanti che hanno fatto queste due applicazioni nel corso degli ultimi anni.

![](https://res.cloudinary.com/claudiostoduto/image/upload/v1611560443/Schermata_2021-01-25_alle_08.35.25.png)

Spinto però dalla curiosità prima e poi dalla voglia di provare un *brivido nuovo* mi sono detto di voler approfondire l'utilizzo di **Notion**. Si tratta di uno dei servizi più in voga del momento in questo ambito e che viene utilizzato da moltissime persone per condividere i propri progetti e/o gestire anche complesse attività lavorative. Inizio a vedere qualche tutorial. Inizio a scaricare qualche template, dei format precompilati da altri utenti per specifici usi. Insomma inizio a smanettarci. 

![](https://res.cloudinary.com/claudiostoduto/image/upload/v1611560443/Schermata_2021-01-25_alle_08.35.00.png)

L'enfasi dura una settimana scarsa. Ne ho parlato ogni tanto sul [mio canale Telegram](https://t.me/Ilrompiscatole) con qualche screenshot un po' qui e un po' lì. Ho cercato di mettere in piedi un **tracker finanziario** delle mie spese. Sembravo esserci riuscito, ma poi mi accorsi che l'operazione era veramente troppo meccanica rispetto ad un banale foglio excel. Ho provato a gestire i **podcast** tramite un database integrato. Non è venuto fuori un pessimo risultato tanto che ancora oggi è l'unica soluzione per cui rimane installato Notion sui miei dispositivi. Ho provato ad utilizzarlo come **task manager** ma sono sincero: è tutto tranne che intuitivo e comodo. Infine ho provato ad usarlo come sistema di tracciamento per le **note** fallendo anche qui. Aggiungo che non mi sono limitato al primo utilizzo e/o alla prima impressione. Ho passato serate su YouTube a cercare di capire meglio il suo funzionamento generale e non solo. Sono io il problema, **Notion non fa per me**. Cerco semplicità nella vita e qui mi sentivo forzato nel voler cercare a tutti i costi di sfruttare un applicativo solo perché tale. iA Writer per gestire questo sito e non solo fa ancora al caso mio, lo trovo semplice e con un elemento chiaro e fondamentale per me: i file .md sono di mia proprietà ed in mio possesso. Con Notion è un po' come vivere su un social network e se domani lo spegnessero?

![](https://res.cloudinary.com/claudiostoduto/image/upload/v1611560443/Schermata_2021-01-25_alle_08.35.08.png)

**Sono tornato alle mie Note ed ai miei Promemoria con molta gioia.** Nel caso c'è Siri che, almeno in questo, funziona e permette di integrare al meglio il tutto con i vari sistemi operativi. In pratica, ancora una volta per il sottoscritto, vale la regola per cui meno è meglio.

Ricordate sempre **[#DOMORE](https://claudiostoduto.com/domore/) & #VIVALAVIDA**.

<hr />
<p style="text-align: center;"><em>Perch&eacute; non ci sono i <strong>commenti?</strong> Semplice, se vuoi scrivermi qualcosa in merito a questo articolo contattami su&nbsp;<a href="Https://t.me/claudiostoduto">Telegram</a> o <a href="Http://www.twitter.com/claudiostoduto">Twitter</a>.</em></p>
<hr />
 
<p style="text-align: center;">Iscriviti alla mia <strong>newsletter</strong> <strong>settimanale</strong>&nbsp;<strong>gratuita</strong>, serve solo la tua email</p>

 <form style="border:1px solid #ccc;padding:3px;text-align:center;" action="https://tinyletter.com/claudiostoduto" method="post" target="popupwindow" onsubmit="window.open('https://tinyletter.com/claudiostoduto', 'popupwindow', 'scrollbars=yes,width=800,height=600');return true"><p><label for="tlemail">Inserisci il tuo indirizzo email:</label></p><p><input type="text" style="width:140px" name="email" id="tlemail" /></p><input type="hidden" value="1" name="embed"/><input type="submit" value="Iscriviti" /><p><a href="https://claudiostoduto.com" target="_blank">by Claudio Stoduto</a></p></form>